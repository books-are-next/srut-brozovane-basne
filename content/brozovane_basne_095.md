---
title: "Sisyfova žena(Janovi a\_Božence Skácelovým)"
contentType: prose
---

<section>

_Byl trochu naměkko jako by znal už trest  
den před tím dnem kdy zprotivil se bohům  
A jemný byl: kamínek vyklepal mi ze sandálu  
a vymrštil jej prakem za oblohu  
a vzpomínal jak s chlapci hrával drápky  
a oblázky jak vytloukával z důlků  
a jemný byl: nedbaje proudu ani lávky  
z balvanu na balvan mne přenášel  
a jinde kameny zas navršil a daroval mi most  
a mluvil o čase a co když ten lidský dar ztratí  
a já se hloupá ptala jaký dar  
a on mi odpověděl: smrtelnost_

</section>
