---
title: 'Konec básníka: preambule'
contentType: prose
---

<section>

_Měřil jsem o dvě hlavy víc než Stalin  
Obě dvě hlavy plné mýtů  
A ze svých neprůhledných vnitřních krajin  
Pouštěl jsem hejna kuřat v igelitu:  
své verše tehdejší_

</section>

<section>

_Už mám jen jednu hlavu a páteř se mi sesedá  
Držím se při zemi a žiji vesměs ze zvyku  
A do svých otevřených vnitřních krajin vodím souseda  
Na transparentní kuře v aspiku:  
Své verše vezdejší_

</section>
