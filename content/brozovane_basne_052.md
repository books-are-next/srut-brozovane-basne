---
title: Bílé místo(Heleně Wernischové)
contentType: prose
---

<section>

_Ženo! Sotva se zmocníš mužské mapy  
Vydá se tvoje láska do všech bílých míst  
A pak v té poušti chce se napít:  
Vždyť čekala tam hrozny  
Vždyť s sebou vlekla vinný lis!_

</section>

<section>

_Šla sice na nejisto…  
Tím spíš se cítí podvedena:  
Důvěrnou spletí čar klestí si cestu zpátky  
Na svoje bílé místo  
Zas do svých vlastních tenat_

</section>
