---
title: Pražský žalm(Karlu Šiktancovi)
contentType: poetry
---

<section>

Do javorových desek ukládáš své tisky  
A já se bojím že mne stihne boží hněv  
Za svatokrádež plisky  
Kterou jsi míval ve své ředitelně…  
Zatím zapřený strýček undergroundu  
Stal se ze mne a věřím na Strom poznání  
Třebaže ňák den po dni od kořenů hnije  
A před očima usychá mi tolik jeho kmínků  
Ach bratře v rýmu! Zachrání při Posledním soudu  
Opilé nehodné ovečky nebeská amnestie  
A smyje jejich krákoravou hanbu  
Či aspoň sleví na podmínku  
Když řeknou: „Já jsem někdo jiný“?  
A my? Žalobu stáhne náš vesnický pámbů  
A vyhostí nás do pražštiny?!

</section>
