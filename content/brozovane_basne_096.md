---
title: "Démosthenova ženamluví v\_zlosti"
contentType: poetry
---

<section>

Jó ten vám uměl držet jazyk  
za zuby a zuby za rty  
a raděj vlastní ukazovák  
do vlastní řitě vstrčil by  
než by jím ukázal na rub  
té skvělé karty  
kterou vždy bohům platíval  
a tím získával úlitby

</section>

<section>

A řečnil řečnil tak že překřičel  
i hukot moře v přílivu  
zato však nikdy šelest mého šatu…  
ten koktavec s ústy plnými oblázků  
jenž sám nad sebou žasl  
v němém obdivu  
ten svislík můj a — promiňte mi rým —  
mim plédující pro lásku!

</section>
