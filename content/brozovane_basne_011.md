---
title: Čas(Antonínu Brouskovi)
contentType: prose
---

<section>

_Nebude znovu padat se stejným deštěm stejný sníh  
Nevstoupíš dvakrát do téhož hostince  
Nepopálíš si prsty víckrát od koblih  
Kradených z kastrolu za zády mamince  
Na prošlapaném linoleu už znovu nevyrazí kvítka  
Sotva dokončíš originál stane se pouhou kopií…_

</section>

<section>

_Tak dospělost lyrika navštíví teprve když je pozdě  
A naštěstí jen zřídka  
A kromě času všechno pomíjí_

</section>
