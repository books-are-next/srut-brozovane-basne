---
title: Agent 007
contentType: prose
---

<section>

_Tak jsem ti koupil od známých lacino starší televizi  
Aby ses nebála když večer ctnostně smolím rýmy  
Jenomže obraz čas od času zmizí  
A třetí program začne vysílat mé každodenní krimi  
Honičky převleky přesmyčky podlézky tajenky zpronevěry  
Zanedbávání cizích zevnějšků a vlastní dcery  
Jakož i tebe a rovněž maminky a zdravé výživy a bratra  
V tom czech-bondovském seriálu nazvaném  
Žijete jen dvakrát_

</section>
