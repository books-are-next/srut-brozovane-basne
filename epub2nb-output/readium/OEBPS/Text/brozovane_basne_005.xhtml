<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>brozovane_basne-144</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="brozovane_basne-144" xml:lang="cs-CZ">
		<div id="_idContainer012" class="_idGenObjectStyleOverride-1">
			<p id="_idParaDest-178" class="MLP_uroven1_zvlastni_pripady">Zlomek rekonstrukce doslovu</p>
			<p class="MLP_verse_-I-_-0-12-">… jemu kdys na vezdejší aréně<br/>s nevděčnou Múzou dařilo se<br/>co s Thálií Aleně.<br/>I pro dítka už v létech šedesátých psal,<br/>však bylo mu to hrou —<br/>nikoli hřivnou, již by zakopal.<br/>Pak Historie pod okny mu prošla<br/>a do skla vtiskla drzý škleb.<br/>Ač v údolí byl loktů milostných,<br/>tam pod ním, žel, zel náhle sráz.<br/>(„Ve vlastní péči Augiášův chlév“ — P. Š.)<br/>V tu chvíli motýl jako stín<br/>opouštěl jeho rety.<br/>O slovo hlásili se koktavci a němí…<br/>A Múzy silentní<br/>věštily každodenní<br/>návrat do kulis pivní operety.<br/>(„Tehdy mne tísnil šat mé nahoty“ — P. Š.)<br/>Tehdy svůj toulec lásky prý by dal<br/>za toulec šípů pravých.<br/>Luk zádě milostné se před ním napínal,<br/>nemířil ale na mou věru tam,<br/>kde probíhaly čtené zkoušky<br/>na odloženou premiéru<br/>hry Hurá na popravy!<br/>Jak léta míjela, tak chřadlo odhodlání,<br/>nebylo duběnek na inkoustové klání,<br/>po plátnech krvavých vlály jen mírné vánky </p>
		</div>
		<div id="_idContainer013" class="_idGenObjectStyleOverride-1">
			<p class="MLP_verse_-I-_-0-12-">namísto vichřic zlých a třesku arkebuz.<br/>Co zbylo z nich?<br/>Ohrádka leporel, plechový buben, rýmovánky,<br/>na kterých tupil verše brus.<br/>Přestával vědět o příznacích<br/>doby a sebe a poezie a venkoncem i lásky,<br/>a, jak sám říká, uvízl:<br/>(„Šutýrek v hrdle hodin přesýpacích“ — P. Š.)<br/>A zatím léta míjela v útratách vysokých<br/>a víře v nevysoké sázky:<br/>(„Tep nitkový a zpomalený dech“ — P. Š.),<br/>a zatím léta míjela<br/>a nadále prý míjet budou…<br/>Až čísi ruka po létech<br/>zas sáhne na Přehlásky,<br/>nebude plachá jako jitřní jíní<br/>a sloka jeho nevydá jak kdys<br/>z kterési dívky kvil a slastný ryk.<br/>Ó nikoli, tu ruku skvrnitou<br/>pihami jaterními —<br/>tu může mít jen historik!<br/>… jenž dočta toto dílko skromné<br/>únavou oči zmožené si promne:<br/>„Byl mu čas spravedliv či spíše krut?<br/>Kdo nosil — u sta hromů —<br/>to jméno, jež zní Šrut?!“</p>
			<p class="MLP_verse_-I-_-0-12-">V odpověď zazní mu jen hukot aerodromu.</p>
			<p class="MLP_dopis_podpis">Petr Karmín</p>
		</div>
</body>
</html>