<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>brozovane_basne-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="brozovane_basne-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_basne">Zrození básníka:<br/>preambule</p>
			<p class="MLP_verse_-0-12-">Bude maso bude křen<br/>Už se klubeš opeřen<br/>Už ti hochu pleny žehlí<br/>Brkem vízneš v&#160;břichu jehly<br/>Už ti šijí rubášek<br/>Házej stěnu na hrášek<br/>Zpátky nelze: musíš ven</p>
			<p class="MLP_verse_-0-12- _idGenParaOverride-1">Jonáš z&#160;jícnu vyvržen</p>
			<p id="_idParaDest-3" class="MLP_uroven3_basne">I.</p>
			<p class="MLP_verse_-0-12-">Báseň umí jen glosovat…<br/>Tvou rodovou ságu<br/>Utrousí do lyrické vsuvky<br/>Ale zkus před sebou ji uschovat:<br/>Skřípne ti prsty do zásuvky</p>
			<p id="_idParaDest-4" class="MLP_uroven3_basne">II.</p>
			<p class="MLP_verse_-0-12-">Báseň tak jako příkoří<br/>Se v&#160;tobě ukládá a&#160;vrství<br/>A&#160;právě tím že věří slovu příště<br/>Nadobro nikdy nezmizí</p>
			<p class="MLP_verse_-0-12-">Stačí jen vybírat ji z&#160;tříště<br/>Zcela soukromých kolizí</p>
			<p id="_idParaDest-5" class="MLP_uroven3_basne">III.</p>
			<p class="MLP_verse_-0-12-">Chraň si báseň z&#160;tříštivého skla<br/>Co když ji pešek nemá rád<br/>A&#160;nevykládej<br/>Že jen tak z&#160;tebe vytryskla<br/>Radši ji koukej sesbírat</p>
			<p id="_idParaDest-6" class="MLP_uroven3_basne">IV.</p>
			<p class="MLP_verse_-0-12-">Pamatuj:<br/>Jsou stohy knih a&#160;jenom jedna báseň<br/>A&#160;ti šťastní ji dědí</p>
			<p class="MLP_verse_-0-12-">Pozná se tím že jednou jedinou otázkou<br/>Klade nesčetné odpovědi</p>
			<p id="_idParaDest-7" class="MLP_uroven3_basne">V.</p>
			<p class="MLP_verse_-0-12-">To co o&#160;světě víš<br/>Je román plný dat<br/>Čtený na řetízkovém kolotoči</p>
			<p class="MLP_verse_-0-12-">S&#160;pokorou přijmi majestát<br/>Svých vlastních očí</p>
			<p id="_idParaDest-8" class="MLP_uroven3_basne">VI.</p>
			<p class="MLP_verse_-0-12-">Tak ty bys chtěl žít z&#160;renty?<br/>A&#160;nosit bílé podkolenky?<br/>Odkládat ruční papír na spinet?<br/>Odlesky krbu chytat do číše?<br/>A&#160;kdo za tebe bude Fatimě platit alimenty? <br/>poplatky za zatoulané fenky?<br/>A&#160;penále tvým básním za klišé?</p>
			<p id="_idParaDest-9" class="MLP_uroven3_basne">VII.</p>
			<p class="MLP_verse_-0-12-">Co se ti nabízí<br/>Kliďánko propásni<br/>Nauč se chodit o&#160;básni<br/>Tak jako chromý o&#160;holi</p>
			<p class="MLP_verse_-0-12-">Co je už stejně bylo<br/>Co ještě nebylo to zabolí</p>
			<p id="_idParaDest-10" class="MLP_uroven3_basne">VIII.</p>
			<p class="MLP_verse_-0-12-">Láska a&#160;smrt a&#160;báseň se nesmí uspěchat<br/>Proč konat náhlé popravy?<br/>Třebaže pozůstalí ten tvůj chvat<br/>Nakonec pochopí a&#160;chorobopis opraví<br/>Nesnaž se tajemství odhalit jaksi rázem:<br/>Udrž si pokoru v&#160;pozvolné sebezkáze</p>
			<p id="_idParaDest-11" class="MLP_uroven3_basne">IX.</p>
			<p class="MLP_verse_-0-12-">Přemýšlej v&#160;noci o&#160;románu<br/>Na střeše: ale k&#160;ránu<br/>Dveřmi práskni<br/>A&#160;jdi jí dělat zle a&#160;hůře<br/>Své básni v&#160;hrsti<br/>Dokud ti nevysedí<br/>Jízlivé černé kuře<br/>S&#160;elektrizující srstí</p>
			<p id="_idParaDest-12" class="MLP_uroven3_basne">X.</p>
			<p class="MLP_verse_-0-12-">Každá z&#160;tvých jistot opevněných veršem<br/>Musí mít nohsleda z&#160;tvých naopaků<br/>Netvař se jako bys básní chtěl všem<br/>Usmlouvat svůj kurs u&#160;veksláků</p>
			<p id="_idParaDest-13" class="MLP_uroven3_basne">XI.</p>
			<p class="MLP_verse_-0-12-">„Vymknuta z&#160;kloubů doba šílí“<br/>Rýmaři máš jen notýsek<br/>No dobře —&#160;co má být?<br/>Navlékat básni drátěnou košili<br/>Když si chce jít hrát na písek?</p>
			<p id="_idParaDest-14" class="MLP_uroven3_basne">XII.</p>
			<p class="MLP_verse_-0-12-">Jen vdehuj smog a&#160;stárni:<br/>Čím víc ho spolykáš tím lépe pro vnuky<br/>A&#160;nešetři se pro příště</p>
			<p class="MLP_verse_-0-12-">Tvou řečí ať jsou zámlky<br/>Každodenního tržiště</p>
			<p id="_idParaDest-15" class="MLP_uroven3_basne">XIII.</p>
			<p class="MLP_verse_-0-12-">Inspirace?<br/>Je býti připraven<br/>Vdechovat nikotin<br/>Mít namále<br/>Být Kolumbem<br/>Ve vlastním kumbále</p>
			<p id="_idParaDest-16" class="MLP_uroven3_basne">XIV.</p>
			<p class="MLP_verse_-0-12-">Lepší je hladovět<br/>Než přecpávat se<br/>Roládou vznosných vět</p>
			<p class="MLP_verse_-0-12-">Buď Bohu chvála za chvíle<br/>Kdy ke štěstí<br/>Ti stačí guláš se šesti!</p>
			<p id="_idParaDest-17" class="MLP_uroven3_basne">XV.</p>
			<p class="MLP_verse_-0-12-">Ty pištce holých vět<br/>Nic k&#160;tanci a&#160;nic pro poslech<br/>Ty běžce krátkých tratí<br/>Ode zdi ke zdi tam a&#160;zpět<br/>Chyť svého sólokapra: druhý dech</p>
			<p id="_idParaDest-18" class="MLP_uroven3_basne">XVI.</p>
			<p class="MLP_verse_-0-12-">Zkus sebe v&#160;sobě objevit<br/>A&#160;vykašli se na dojmy<br/>Má-li tě báseň vyslovit<br/>Nesmí se cítit jako rukojmí</p>
			<p id="_idParaDest-19" class="MLP_uroven3_basne">XVII.</p>
			<p class="MLP_verse_-0-12-">Nepiš moc studeně ba ani příliš horce<br/>Už tím že zmarníš půlku života<br/>Nad čtvrtkou papíru<br/>Vzniká prokletá disproporce</p>
			<p id="_idParaDest-20" class="MLP_uroven3_basne">XVIII.</p>
			<p class="MLP_verse_-0-12-">Piš pravdu o&#160;sobě či vskutku o&#160;něčem<br/>Staneš se agentem básnické rozvědky<br/>A&#160;po právu pak budeš usvědčen<br/>Rýmy které si bereš za svědky</p>
			<p id="_idParaDest-21" class="MLP_uroven3_basne">XIX.</p>
			<p class="MLP_verse_-0-12-">Do háje s&#160;diplomacií!<br/>Nechoď kolem horké kaše<br/>Slůvek možná… avšak… nejspíše…</p>
			<p class="MLP_verse_-0-12-">Jsi rýmař a&#160;ne atašé<br/>V&#160;rukavičkách z&#160;chřestýše</p>
			<p id="_idParaDest-22" class="MLP_uroven3_basne">XX.</p>
			<p class="MLP_verse_-0-12-">Nepiš nikdy se zárukou<br/>Sám nad sebou žasni<br/>Když konáš vivisekci na chroustu<br/>Hrotem pera vlastní rukou<br/>Pouštěj žilou básni<br/>Ó&#160;dobrovolný dárče inkoustu</p>
			<p id="_idParaDest-23" class="MLP_uroven3_basne">XXI.</p>
			<p class="MLP_verse_-0-12-">Ó&#160;rým a&#160;ryba smrdí od hlavy!<br/>Proto jdi básni rovnou po krku<br/>Neb nepoznáš ji po slovech<br/>Leč po tichu jež v&#160;tobě zůstaví</p>
			<p id="_idParaDest-24" class="MLP_uroven3_basne">XXII.</p>
			<p class="MLP_verse_-0-12-">Nejsoukromější bolest učiň darem<br/>A&#160;když to dokážeš: zkus ji i&#160;zpeněžit<br/>Krása už dávno má podnájem<br/>Na jedné chodbě s&#160;ošklivostí</p>
			<p class="MLP_verse_-0-12-">Nuže neostýchej se napsat báseň na nežit<br/>Ve jménu své bércové kosti</p>
			<p id="_idParaDest-25" class="MLP_uroven3_basne">XXIII.</p>
			<p class="MLP_verse_-0-12-">Co poví dlouhá poéma vyvrátí jedno heslo<br/>Proto se neptej koho tvé listy ovlivní<br/>Na loďce bez vesel se vesel a&#160;právě v&#160;ní<br/>Piš vzdušné verše o&#160;zemljance</p>
			<p class="MLP_verse_-0-12-">Však s&#160;nimi někdo přeplave svou Jang-ce</p>
			<p id="_idParaDest-26" class="MLP_uroven3_basne">XXIV.</p>
			<p class="MLP_verse_-0-12-">Není kam spěchat<br/>Není proč tužku slinit<br/>Piš brožované básně<br/>O&#160;vazbě<br/>O&#160;sazbě<br/>Pak rozhodnou jiní</p>
			<p id="_idParaDest-27" class="MLP_uroven3_basne">XXV.</p>
			<p class="MLP_verse_-0-12-">Neudivuj sečtělostí<br/>Nemlať v&#160;básni pantem<br/>Kant se tebou neoháněl<br/>Proč ty bys měl Kantem?</p>
			<p id="_idParaDest-28" class="MLP_uroven3_basne">XXVI.</p>
			<p class="MLP_verse_-0-12-">Nepřipodobňuj k&#160;věci věc<br/>To slůvko jako je tvá klec<br/>A&#160;co se přirovnání týče věz:<br/>Věc buďto je anebo není</p>
			<p class="MLP_verse_-0-12-"><span class="MLP_znak_kurziva_11b">Jako</span> ji v&#160;jinou nepromění!</p>
			<p id="_idParaDest-29" class="MLP_uroven3_basne">XXVII.</p>
			<p class="MLP_verse_-0-12-">Netentočkuj<br/>Pojmenovávej<br/>Sloveso jde s&#160;každým<br/>A&#160;každýho se chytí<br/>Stačí ti přece jedno:<br/>Býti</p>
			<p id="_idParaDest-30" class="MLP_uroven3_basne">XXVIII.</p>
			<p class="MLP_verse_-0-12-">Neharmonizuj<br/>Hraješ sám se sebou<br/>Takže nakonec budeš stejně obehrán<br/>Proto ve víně hledej oblost<br/>A&#160;v&#160;básni těš se z&#160;hran</p>
			<p id="_idParaDest-31" class="MLP_uroven3_basne">XXIX.</p>
			<p class="MLP_verse_-0-12-">Lyriku<br/>Utop slona v&#160;kbelíku<br/>A&#160;ne včelu ve sklenici medu<br/>Líp to asi říci nedovedu</p>
			<p id="_idParaDest-32" class="MLP_uroven3_basne">XXX.</p>
			<p class="MLP_verse_-0-12-">Neboj se v&#160;básni banality<br/>Sám nejsi žádný unikát<br/>Banálně střízlivý a&#160;banálně nalitý<br/>Kam Gauguine chceš unikat?</p>
			<p class="MLP_verse_-0-12-">Dej si znovu nalíti<br/>To je tvoje Tahiti</p>
			<p id="_idParaDest-33" class="MLP_uroven3_basne">XXXI.</p>
			<p class="MLP_verse_-0-12-">Nedůvěřuj metafoře<br/>Dá ti i&#160;když nechce<br/>Vždyť deštník šicímu stroji<br/>Se proboha podobá!<br/>Ach jak snadná je sugesce:<br/>Matky z&#160;ňader sunar kojí<br/>Báseň není svoboda</p>
			<p id="_idParaDest-34" class="MLP_uroven3_basne">XXXII.</p>
			<p class="MLP_verse_-0-12-">Summa summarum netanči mezi vejci<br/>Za to ti nikdo nezatleská<br/>S&#160;tvrdohlavostí mezka<br/>Veď si svou<br/>Co když jsou i&#160;ta vejce dneska<br/>Už kýmsi předvařená natvrdo?</p>
			<p id="_idParaDest-35" class="MLP_uroven3_basne">XXXIII.</p>
			<p class="MLP_verse_-0-12-">Když je ti nejlíp opakuj si:<br/>V&#160;klínové pasti<br/>Báseň mě hostí<br/>Morkem z&#160;mé vlastní<br/>Pištecké kosti</p>
			<p id="_idParaDest-36" class="MLP_uroven3_basne">XXXIV.</p>
			<p class="MLP_verse_-0-12-">A&#160;když je nejhůř opakuj si:<br/>Jsem básník<br/>Vlevo nahoře v&#160;dásni<br/>Kořen mám<br/>O&#160;něj svůj jazyk brousím<br/>A&#160;zanícení dentisté mne čtou si</p>
		</div>
</body>
</html>