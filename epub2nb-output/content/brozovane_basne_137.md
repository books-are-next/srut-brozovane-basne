---
title: Mlha je mlha je mlha
contentType: prose
---

<section>

1.

_Nebude ježíšek není kdy  
Odložíme ho na nikdy  
V krku se vzpříčila kůstka  
Vypršela nám propustka  
Nebude ježíšek fíky a slova  
Všechno se skončí  
A všechno začne znova  
Mlha je mlha je mlha_

</section>

<section>

2.

_Zapálíme františka  
Uděláme ježíška  
Máme maso my se máme  
Už si ladem uléháme  
Do peří a do peřin  
Město dáví slzný plyn  
Mlha je mlha je mlha_

</section>

<section>

_Už tě svlékám jemně z kůže  
Už už pukám jako bůžek  
V dýmajících zrcadlech  
Roste krápník tvůj můj dech  
Už jsem na kost obnažený  
Už jsem ženou obnožený  
Už jsem jenom v pohybech_

</section>

<section>

_Už se bude ryba kostit  
Jenom nože budou hosty  
Budou tišší málo ují  
S lítostí mne rozporcují  
A pak půjdou do peřin_

</section>

<section>

3.

_Město dáví slzný plyn_

</section>
