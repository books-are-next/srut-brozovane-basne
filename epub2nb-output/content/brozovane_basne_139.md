---
title: Chvála čtyřtaktního těla
contentType: poetry
---

<section>

_„I like my body when it is with your body.  
It is qui__te a new thing.“_  
e. e. cummings

</section>

<section>

Mám rád své tělo  
protože drží pohromadě  
zatímco všechno okolo se rozpadá

</section>

<section>

Údy se vytrčují  
zuby klapou  
jazyk směs rozděluje  
hrdlo nasává

</section>

<section>

A když se přes den obchodím  
dohrkám domů na tři válce  
usnu a tělo  
už se s ránem samo domluví  
zda  
a kde  
dojde k nutné generálce

</section>
