---
title: Dynastie Že
contentType: prose
---

<section>

_27. dubna kteréhosi roku vykouřil  
43 cigaret vypil 7 piv a litr čaje  
doslechl se o objevu nové hvězdy  
v naší blízké galaxii vzpomněl si  
na ústní koutek své dcery byl předvolán  
do Bartolomějské k podání vysvětlení  
zapamatoval si pětiverší anonyma  
z dynastie Že napsal tuto báseň  
se zamlčeným příběhem avšak nezamlčel_

</section>

<section>

_že 27. dubna k. r. vykouřil 43 cigaret  
vypil 7 piv a litr čaje doslechl se  
o objevu nové hvězdy v blízké galaxii Že  
byl předvolán do Bartolomějské  
k podání vysvětlení Že zapomněl pětiverší  
anonyma z dynastie Že vzpomněl si  
na vzdálený ústní koutek své dcery Že_

</section>
