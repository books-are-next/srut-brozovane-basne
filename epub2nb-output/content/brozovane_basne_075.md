---
title: Rodinná anamnéza(Janu Endrýsovi)
contentType: prose
---

<section>

_Moje nevlastní teta zešílela  
V plesnivém ústraní a přítmí  
Když mužským rýmem a klopotnými rytmy  
Své duše žíznivé a hladového těla_

</section>

<section>

_Za sedm zim přepsala Babičku!  
A já… vzdálený synovec jenž umí  
Provaz uvázat jenom na kličku  
Já… chamtivý chán leporela_

</section>

<section>

_(Ženoucí koně po písku  
Své duše hladové a žíznivého těla  
V němž není železa dost ani na skobu)_

</section>

<section>

_Obklopen přáteli a na výsluní  
Teskním při čaji jako Bunin  
Když hledal v notýsku svou podobu…_

</section>
