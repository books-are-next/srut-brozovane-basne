---
title: Na schovávanou(Janu Vodňanskému)
contentType: poetry
---

<section>

_„Jsou chvíle kdy i clown  
Je svým způsobem down…“_  
Jan Vodňanský

</section>

<section>

Jsou chvíle kdy i muž je dole  
Plaví se po svém stesku  
A tehdy ženy nad ním radují se  
Cválají do potlesku  
A nevědí  
Že ten kterého právě mají  
(A tolik chtěly mít)  
Je právě tam kde není:

</section>

<section>

Sám před sebou unconsciously skryt  
V nejhlubším dětském utajení

</section>
