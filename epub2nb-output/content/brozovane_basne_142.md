---
title: "O\_mladičkém posunovači"
contentType: prose
---

<section>

_Vlasatý posunovač na vlakůprostém nádraží  
čte Lassie se vrací  
na tyhle bídný štaci  
kde s černým vejcem v podpaží_

</section>

<section>

_po šichtě sedá (osvěžovna Na růžku)  
dokud si nevysedí plivníka  
který mu připomene: Budíka  
nařiď Karlovi a na noční vzbuď Marušku!_

</section>

<section>

_A jeho pistolka má šest desítek ráži  
když jako Lassie se vrací  
(domů) — na další bídnou štaci_

</section>

<section>

_kde nikdo nikomu už nepřekáží  
kde nikdo nikoho už nebere si za svědka  
kde nikdo s nikým už se nesetká_

</section>
