---
title: Dvojbáseň pro dvě Amazonky(Janu Steklíkovi)
contentType: poetry
---

<section>

Ňadra ňadrovky ňadřiště ňádraží  
(Časem i chudoba se prodraží)  
Vzpomenete si ještě na skřítka  
(Zvadne jak v době zrání švestek desítka)  
Jenž nevěřil že strmá křivka poklesne  
(Tak jako ruka s pivem: „už dnes ne“)  
A uřknut ňadrem ryl sen na tácek?  
(Když přijde čas hledání pejsků pro klacek)

</section>
