---
title: Milostná
contentType: prose
---

<section>

_Ležíš jako neživá  
V té krajině za lží  
Tvé vypouklé zrcátko  
Mým dechem se zamží_

</section>

<section>

> _Komentář určený méně zběhlým čtenářům poezie:_

> Básník se dívá na svou milou, která leží jako mrtvá, skoro nedýchá. Není divu: prožila něco krásného a silného – akt lásky, jenž nepošpiní žádná lež. Básníka upoutá milenčino bříško – potaženo lehounkou lesklou blankou potu – připomíná mu vypouklé zrcátko. Vzpomene si: kdesi četl, že pomocí kapesního zrcátka lze zjistit přítomnost dechu u zdánlivě mrtvého. Básník přikleká a v erotickém zmatku silně dýchá na milenčino bříško. Teprve poté, co se ubezpečil, že je nepochybně zamžené, bez obav odchází do vedlejší místnosti napsat o zmíněné události báseň. Přečtěte si ji nyní znovu!

</section>
