---
title: "Co pořád dělám? Ále…(sonet na citát z\_Tomáše)"
contentType: poetry
---

<section>

Čekám co řeknou zvěrokruhy  
Tak jako každý druhý  
„Namísto skutků svých nabízím jejich obrazy“  
Na režném kajícnickém plátně

</section>

<section>

A jinak mi nic neschází  
A nežiji si špatně  
Když noční tramvají se navracím  
Nehořekuji nad jměním

</section>

<section>

Jsem mladý soudný mám vlasy  
A o sobě své mínění  
Neopírám se o dveře

</section>

<section>

A postižené vedu na místa  
A vůbec cítím se jak v opeře:  
V hrdle mám árii ale jsem sborista

</section>
