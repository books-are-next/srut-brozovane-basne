---
title: Studiosa Fausta bytnáse podivuje
contentType: prose
---

<section>

_Třebaže na zapřenou  
ten můj bejvává kučeravý  
a já si vždycky přivstanu  
abych mu dala na práh včas  
hrnek do černa připražené  
žitné a neslazené kávy  
Ale se podivuji  
kde se v tom domě bere tolik sazí  
ale se podivuji proč vždycky jenom potmě  
a proč při tom nesmíme  
být jak Pán nás stvořil nazí  
Ale se podivuji proč pergamen  
mi předtím vkládá coby blánu  
a zapřísahá se že nikdy neodejde  
tak jako jiní dveřmi  
ale se podivuji zda bolesti  
co při tom mám  
jsou od průvanu —_

</section>
