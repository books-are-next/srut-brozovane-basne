---
title: Adamova žena
contentType: prose
---

<section>

_Procitla vprostřed rajské zeleně  
když had jí podal taj. přís. dův.  
zprávu kde stálo cosi proti Adamovi_

</section>

<section>

_Z lásky a strachu z jistých míst  
spálila téhož rána Adamův  
fíkový list_

</section>

<section>

_(Obsahoval jen nečitelné poznámky  
o počasí  
a monogamní lásce_

</section>

<section>

_plus školáckou studii jablka  
s anatomickou kresbou ohryzku  
kterou A.  
z pochopitelných příčin nemínil  
uvolnit ještě do tisku)_

</section>
