---
title: Básníci, věštci, hadačise propíjejí do tmy(Karolu Sidonovi)
contentType: prose
---

<section>

_Zaboha nevím čí: samčí či samičí  
Semínka marijánky  
Nám měla v cigaretě vyklíčit  
A pouštět obrazy  
Zaboha nevím v jakých lesích  
Roste ta houba která za syrova  
Sírovou žlutí měla barvit pokoj  
A ze tmy křísit slova  
Zaboha nevím proč nám bozi  
Zatím pokaždé zalhali  
A ty dál v orákulu koule zelí  
Hledáš lineál věčné spirály_

</section>
