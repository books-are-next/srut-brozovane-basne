---
title: Nekrolog pro křídlovku(Františku Hrubínovi in memoriam)
contentType: poetry
---

<section>

Do Lešan filmaři přivezli praktikáble  
Křídlovka zněla z playbacku  
A Romeo byl Kapulet a Julie z Monteků  
A vůbec všechno klapalo… a náhle  
Ticho… až kolem plotu mrzl rybíz

</section>

<section>

Tak kámen včera hozený dnes spadne  
A dabovat tvé dávné mlčení je snadné…  
(Ale mně nepřísluší psát ti:  
„Milý Františku kdybys…“)

</section>
